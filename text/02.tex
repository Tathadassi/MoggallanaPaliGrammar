\chapter{သျာဒိကဏ္ဍော ဒုတိယော}
\markboth{မောဂ္ဂလ္လာနဗျာကရဏေ}{ သျာဒိကဏ္ဍော ဒုတိယော}

\sutta{59}{1}{ဒွေ ဒွေ-ကာနေကေသု နာမသ္မာ သိ ယော၊ အံ ယော၊ နာ ဟိ၊ သ နံ၊ သ္မာ ဟိ၊ သ နံ၊ သ္မိံ သု။}
\vutti{ဧတေသံ ဒွေ ဒွေ ဟောန္တိ ဧကာနေကတ္ထေသု ဝတ္တမာနတော နာမသ္မာ။ မုနိ မုနယော၊ မုနိံ မုနယော၊ မုနိနာ မုနီဟိ၊ မုနိဿ မုနီနံ၊ မုနိသ္မာ မုနီဟိ၊ မုနိဿ မုနီနံ၊ မုနိသ္မိံ မုနီသု၊ ဧဝံ ကုမာရီ ကုမာရိယော၊ ကညာ ကညာယောတိ။}

\sutta{60}{2}{ကမ္မေ ဒုတိယာ။}
\vutti{ကရီယတိ ကတ္တု ကိရိယာယာ-ဘိသမ္ဗန္ဓီယတီတိ ကမ္မံ၊ တသ္မိံ ဒုတိယာဝိဘတ္တိ ဟောတံ။ ကဋံ ကရောတိ၊ ဩဒနံ ပစတိ၊ အာဒိစ္စံ ပဿတိ။}

\sutta{61}{3}{ကာလဒ္ဓါနမစ္စန္တသံယောဂေ။}
\vutti{ကိရိယာ၊ ဂုဏ၊ ဒဗ္ဗေဟိ သာကလ္လေန ကာလဒ္ဓါနံ သမ္ဗန္ဓော အစ္စန္တသံယောဂေါ။ တသ္မိံ ဝိညာယမာနေ ကာလသဒ္ဒေဟိ အဒ္ဓသဒ္ဒေဟိ စ ဒုတိယာ ဟောတိ။ မာသမဓီတေ၊ မာသံ ကလျာဏိ၊ မာသံ ဂုဠဓာနာ၊ ကောသမဓီတေ၊ ကောသံ ကုဋိလာ နဒီ၊ ကောသံ ပဗ္ဗတော။}

\sutta{62}{4}{ဂတိ ဗောဓာဟာရ သဒ္ဒတ္ထာကမ္မက ဘဇ္ဇာဒီနံ ပယောဇ္ဇေ။}
\vutti{ဂမနတ္ထာနံ ဗောဓတ္ထာနံ အာဟာရတ္ထာနံ သဒ္ဒတ္ထာနမကမ္မကာနံ ဘဇ္ဇာဒီနဉ္စ ပယောဇ္ဇေ ကတ္တရိ ဒုတိယာ ဟောတိ။ ဂမယတိ မာဏဝကံ ဂါမံ၊ ယာပယတိ မာဏဝကံ ဂါမံ၊ ဗောဓယတိ မာဏဝကံ ဓမ္မံ၊ ဝေဒယတိ မာဏဝကံ ဓမ္မံ၊ ဘောဇယတိ မာဏဝကံ မောဒကံ။}

\sutta{63}{5}{ဟရာဒီနံ ဝါ။}
\vutti{ဟရာဒီနံ ပယောဇ္ဇေ ကတ္တရိ ဒုတိယာ ဟောတိ ဝါ။ ဟာရေတိ ဘာရံ ဒေဝဒတ္တံ ဒေဝဒတ္တေနေတိ ဝါ၊ အဇ္ဈောဟာရေတိ သတ္တုံ ဒေဝဒတ္တံ ဒေဝဒတ္တေနေတိ ဝါ။}

\sutta{64}{6}{န ခါဒါဒီနံ။}
\vutti{ခါဒါဒီနံ ပယောဇ္ဇေ ကတ္တရိ ဒုတိယာ န ဟောတိ။ ခါဒယတိ ဒေဝဒတ္တေန၊ အာဒယတိ ဒေဝဒတ္တေန၊ အဝှ၊ ပယတိ ဒေဝဒတ္တေန။}

\suttagana{65}{1}{ဝဟိဿာနိယန္တုကေ။}
\vutti{ဝါဟယတိ ဘာရံ ဒေဝဒတ္တေန အနိယန္တုကေတိ ကိံ? ဝါဟ-ယတိ ဘာရံ ဗလီဗဒ္ဒေ။}

\suttagana{66}{2}{ဘက္ခိဿာဟိံသာယံ။}
\vutti{ဘက္ခယတိ မောဒကေ ဒေဝဒတ္တေန။ အဟိံသာယန္တိ ကိံ? ဘက္ခယတိ ဗလီဗဒ္ဒေ သဿံ။}

\sutta{67}{7}{ဓျာဒီဟိ ယုတ္တာ။}
\vutti{ဓီအာဒီဟိ ယုတ္တတော ဒုတိယာ ဟောတိ။ ဓိရတ္ထု မံ ပူတိကာယံ၊ အန္တရာ စ ရာဇဂဟံ အန္တရာ စ နာလန္ဒံ၊ သမာဓာနမန္တရေန၊ မုစလိန္ဒမဘိတော သရမိစ္စာဒိ။}

\sutta{68}{8}{လက္ခဏိတ္ထမ္ဘူတဝိစ္ဆာသွဘိနာ။}
\vutti{လက္ခဏာဒီသွတ္ထေသွဘိနာ ယုတ္တမှာ ဒုတိယာ မဟာတိ။ ရုက္ခမဘိ ဝိဇ္ဇောတတေ ဝိဇ္ဇု၊ သာဓု ဒေဝဒတ္တော မာတရမဘိ၊ ရုက္ခံ ရုက္ခမဘိတိဋ္ဌတိ။}

\sutta{69}{9}{ပတိပရီဟိ ဘာဂေ စ။}
\vutti{ပတိပရီဟိ ယုတ္တမှာ လက္ခဏာဒီသု ဘာဂေ စတ္ထေ ဒုတိယာ ဟောတိ။ ရုက္ခံ ပတိ ဝိဇ္ဇောတတေ ဝိဇ္ဇု၊ သာဓု ဒေဝဒတ္တော မာတရံ ပတိ၊ ရုက္ခံ ရုက္ခံ ပတိ တိဋ္ဌတိ။}

\sutta{70}{10}{အနုနာ။}
\vutti{လက္ခဏာဒီသွတ္ထေသွနုနာ ယုတ္တမှာ ဒုတိယာ ဟောတိ။ ရုက္ခမနု ဝိဇ္ဇောတတေ ဝိဇ္ဇု၊ သစ္စကိရိယမနု ဝုဋ္ဌိ ပါဝဿိ၊ ဟေတု စ လက္ခဏံ ဘဝတိ။}

\sutta{71}{11}{သဟတ္ထေ။}
\vutti{သဟတ္ထေ-နုနာ ယုတ္တမှာ ဒုတိယာ ဟောတိ။ ပဗ္ဗတမနု သေနာ တိဋ္ဌတိ။}

\sutta{72}{12}{ဟီနေ။}
\vutti{ဟီနတ္ထေ-နုနာ ယုတ္တမှာ ဒုတိယာ ဟောတိ။ အနု သာရိပုတ္တံ ပညဝန္တော။}

\sutta{73}{13}{ဥပေန။}
\vutti{ဟီနတ္ထေ ဥပေန ယုတ္တမှာ ဒုတိယာ ဟောတိ။ ဥပ သာရိပုတ္တံ ပညဝန္ထော။}

\sutta{74}{14}{သတ္တမျာဓိကျေ။}
\vutti{အာဓိကျတ္ထေ ဥပေန ယုတ္တမှာ သတ္တမီ ဟောတိ။ ဥပ ခါရိယံ ဒေါဏော။}

\sutta{75}{15}{သာမိတ္တေ-ဓိနာ။}
\vutti{သာမိဘာဝတ္ထေ-ဓိနာ ယုတ္တမှာ သတ္တမီ ဟောတိ။ အဓိ ဗြဟ္မဒတ္တေ ပဉ္စာလာ၊ အဓိ ပဉ္စာလေသု ဗြဟ္မဒတ္တော။}

\sutta{76}{16}{ကတ္တုကရေဏေသု တတိယာ။}
\vutti{ကတ္တရိ ကရဏေ စ ကာရကေ တတိယာ ဟောတိ။ ပုရိသေန ကတံ၊ အသိနာ ဆိန္ဒတိ။ ပကတိယာ-ဘိရူပေါ၊ ဂေါတ္ထေန ဂေါတမော၊ သုမေဓော နာမ နာမေန၊ ဇာတိယာ သတ္တဝဿိကောတိ။}

\sutta{77}{17}{သဟတ္ထေန။}
\vutti{သဟတ္ထေန ယောဂေ တတိယာ သိယာ။ ပုတ္တေန သဟ ဂတော၊ ပုတ္တေန သဒ္ဓိံ အာဂတော။}

\sutta{78}{18}{လက္ခဏေ။}
\vutti{လက္ခဏေ ဝတ္တမာနတော တတိယာ သိယာ။ တိဒဏ္ဍကေန ပရိဗ္ဗာဇကမဒ္ဒက္ခီ၊ အက္ခိနာ ကာဏော၊ တေန ဟိ အင်္ဂေန အင်္ဂိနော ဝိကာရော လက္ခီယတေ။}

\sutta{79}{19}{ဟေတုမှိ။}
\vutti{တက္ကိရိယာ ယောဂ္ဂေ တတိယာ သိယာ။ အန္တေန ဝသတိ၊ ဝိဇ္ဇာယ ယသော။}

\sutta{80}{20}{ပဉ္စမီဏေ ဝါ။}
\vutti{ဣဏေ ဟေတုမှိ ပဉ္စမီ ဟောတိ ဝါ။ သတသ္မာ ဗဒ္ဓေါ၊ သတေန ဝါ။}

\sutta{81}{21}{ဂုဏေ။}
\vutti{ပရင်္ဂဘူတေ ဟေတုမှိ ပဉ္စမီ ဟောတိ ဝါ။ ဇဠတ္တာ ဗဒ္ဓေါ ဇဠတ္တေန ဝါ၊ ပညာယ မုတ္တော၊ ဟုတွာ အဘာဝတောအနိစ္စာ။}

\sutta{82}{22}{ဆဋ္ဌီ ဟေတွတ္ထေဟိ။}
\vutti{ဟေတွတ္ထဝါစီဟိ ယောဂေ ဟေတုမှိ ဆဋ္ဌီ သိယာ။ ဥဒရဿ ဟေတု၊ ဥဒရဿ ကာရဏာ။}

\sutta{83}{23}{သဗ္ဗာဒိတော သဗ္ဗာ။}
\vutti{ဟေတွတ္ထေဟိ ယောဂေ သဗ္ဗာဒီဟိ သဗ္ဗာ ဝိဘတ္တိယော ဟောန္တိ။ ကော ဟေတု၊ ကံ ဟေတုံ၊ ကေန ဟေတုနာ၊ ကဿ ဟေတုဿ၊ ကသ္မာ ဟေတုသ္မာ။}

\sutta{84}{24}{စတုတ္ထီ သမ္ပဒါနေ။}
\vutti{ယဿ သမ္မာ ပဒီယတေ တသ္မိံ စတုတ္ထီ သိယာ။ သင်္ဃဿ ဒဒါတိ။ အာဓာရဝိဝက္ခာယံ သတ္တမီပိ သိယာ သင်္ဃေ ဒေဟိ။}

\sutta{85}{25}{တာဒတ္ထျေ။}
\vutti{တဿေ-ဒံ တဒတ္ထံ၊ တဒတ္ထဘာဝေ ဇောတနီယေ နာမသ္မာ စတုတ္ထီ သိယာ။ သီတဿ ပဋိဃာတာယ၊ အတ္ထာယ ဟိတာယ (သုခါယ) ဒေဝမနုဿာနံ၊ နာလံ ဒါရဘရဏာယ။}

\sutta{86}{26}{ပဉ္စမျဝဓိသ္မာ။}
\vutti{ပဒတ္ထာဝဓိသ္မာ ပဉ္စမီဝိဘတ္တိ ဟောတိ။ ဂါမသ္မာ အာဂစ္ဆတု၊ ဧဝံ စောရသ္မာ ဘာယတိ၊ စောရသ္မာ ဥတ္တသတိ၊ ဩရသ္မာ တာယတိ။}

\sutta{87}{27}{အပပရီဟိ ဝဇ္ဇနေ။}
\vutti{ဝဇ္ဇနေ ဝတ္တမာနေဟိ အပပရီဟိ ယောဂေ ပဉ္စမီ ဟောတိ။ အပ သာလာယ အာယန္တိ ဝါဏိဇာ၊ ပရိ သာလာယ အာယန္တိ ဝါဏိဇာ၊ သာလံ ဝဇ္ဇေတွာတိ အတ္ထော။}

\sutta{88}{28}{ပဋိနိဓိပဋိဒါနေသု ပတိနာ။}
\vutti{ပဋိနိဓိမှိ ပဋိဒါနေ စ ဝတ္တမာနေန ပတိနာ ယောဂေ နာမသ္မာ ပဉ္စမီ ဝိဘတ္တိ ဟောတိ။ ဗုဒ္ဓသ္မာ ပတိ သာရိပုတ္တော၊ ဃတမဿ တေသသ္မာ ပတိ ဒဒါတိ။}

\sutta{89}{29}{ရိတေ ဒုတိယာ စ။}
\vutti{ရိတေသဒ္ဒေန ယောဂေ နာမသ္မာ ဒုတိယာ ဟောတိ ပဉ္စမီ စ။ ရိတေ သဒ္ဓမ္မံ၊ ရိတေ သဒ္ဓမ္မာ။}

\sutta{90}{30}{ဝိနာ-ညတြ တတိယာ စ။}
\vutti{ဝိနာ-ညတြသဒ္ဒေဟိ ယောဂေ နာမသ္မာ တတိယာ စ ဟောတိ ဒုတိယာ ပဉ္စမိယော စ။ ဝိနာ ဝါတေန၊ ဝိနာ ဝါတံ၊ ဝိနာ ဝါတသ္မာ။}

\sutta{91}{31}{ပုထနာနာဟိ။}
\vutti{ဧတေဟိ ယောဂေ တတိယာ ဟောတိ ပဉ္စမီ စ။ ပုထဂေဝ ဇနေန၊ ပုထဂေဝ ဇနသ္မာ၊ ဇနေန နာနာ၊ ဇနသ္မာ နာနာ။}

\sutta{92}{32}{သတ္တမျာဓာရေ။}
\vutti{ကိရိယာဓာရ ဘူတ ကတ္တု ကမ္မာနံ ဓာရဏေန ယော ကိရိယာယာဓာရော တသ္မိံ ကာရကေ နာမသ္မာ သတ္တမီ ဟောတိ။ ကဋေ နိသီဒတိ (ဒေဝဒတ္တော)၊ ထာလိယံ ဩဒနံ ပစတိ၊ အာကာသေ သကုနာ။}

\sutta{93}{33}{နိမိတ္တေ။}
\vutti{နိမိတ္တတ္ထေ သတ္တမီ ဟောတိ။ အဇိနမှိ ဟညတေ ဒီပိ၊ မုသာဝါဒေ ပါစိတ္ထိယံ။}

\sutta{94}{34}{ယမ္ဘာဝေါ ဘာဝလက္ခဏံ။}
\vutti{ယဿ ဘာဝေါ ဘာဝန္တရဿ လက္ခဏံ ဘဝတိ၊ တတော သတ္တမီ ဟောတိ။ ဂါဝီသု ဒုယှမာနာသု ဂတော၊ ဒုဒ္ဓါသု အာဂတော။}

\sutta{95}{35}{ဆဋ္ဌီ စာနာဒရေ။}
\vutti{ယဿ ဘာဝေါ ဘာဝန္တရဿ လက္ခဏံ ဘဝတိ၊ တတော ဆဋ္ဌီ ဘဝတိ သတ္တမီ စ အနာဒရေ ဂမျမာနေ။ “အာကောဋယန္တော သော နေတိ၊ သိဝိရာဇဿ ပေက္ခတော ”။}

\sutta{96}{36}{ယတော နိဒ္ဓါရဏံ။}
\vutti{ဇာတိဂုဏကိရိယာဟိ သမုဒါယတေကဒေသဿ ပုထက္ကရဏံ နိဒ္ဓါရဏံ။ ယတော တံ ကရီယတိ၊ တတော ဆဋ္ဌီသတ္တမိယော ဟောန္တိ။ သာလယော သူကဓညာနံ ပထျတမာ၊ သာလယော သူကဓညေသု ပထျတမာ။}

\sutta{97}{37}{ပဌမာတ္ထမတ္တေ။}
\vutti{နာမဿာဘိဓေယျမတ္တေ ပဌမာဝိဘတ္တိ ဟောတိ။ ရုက္ခော။ ဣတ္ထိ ပုမာ နပုံသကန္တိ လိင်္ဂမ္ပိ သဒ္ဒတ္ထောဝ၊ တထာ ဒေါဏော ခါရီ အာဠှကန္တိ ပရိမာဏမ္ပိ သဒ္ဒတ္ထောဝ။}

\sutta{98}{38}{အာမန္တဏေ။}
\vutti{သတော သဒ္ဒေနာဘိမုခီကရဏမာမန္တဏံ။ တသ္မိံ ဝိသယေ ပဌမာ ဝိဘတ္တိ ဟောတိ။ ဘောပုရိသ၊ ဘောက္ကတ္ထိ၊ ဘော နပုံသက။}

\sutta{99}{39}{ဆဋ္ဌီ သမ္ဗန္ဓေ။}
\vutti{ကိရိယာကာရကသဉ္ဇာတော အဿေဒမ္ဘာဝဟေတုကော သမ္ဗန္ဓော နာမ။ တသ္မိံ ဆဋ္ဌီ ဝိဘတ္တိ ဟောတိ။ ရညော ပုရိသော၊ သရတိ ရဇ္ဇဿာတိ သမ္ဗန္ဓေ ဆဋ္ဌီ။}

\sutta{100}{40}{တုလျတ္ထေန ဝါ တတိယာ။}
\vutti{တုလျတ္ထေန ယောဂေ ဆဋ္ဌီ ဟောတိ တတိယာ ဝါ၊ တုလျော ပိတု၊ တုလျော ပိတရာ၊ သဒိသော ပိတု၊ သဒိသော ပိတရာ။}

\sutta{101}{41}{အတော ယောနံ ဋာဋေ။}
\vutti{အကာရန္ထတော နာမသ္မာ ယောနံ ဋာဋေ ဟောန္တိ ယထာက္ကမံ၊ ဋကာရာ သဗ္ဗဒေသတ္ထာ၊ ဗုဒ္ဓါ ဗုဒ္ဓေ၊ အတောတိ ကိံ? ကညာယော၊ ဣတ္ထိယော၊ ဝဓုယော။}

\sutta{102}{42}{နိနံ ဝါ။}
\vutti{အကာရန္တတော နာမသ္မာ နိနံ ဋာဋေ ဝါ ဟောန္တိ ယထာက္ကမံ။ ရူပါ၊ ရူပေ၊ ရူပါနိ၊ အတောတွေဝ အဋ္ဌီနိ။}

\sutta{103}{43}{သ္မာသ္မိံနံ။}
\vutti{အကာရန္တတော နာမသ္မာ သ္မာသ္မိန္နံ ဋာဋေ ဝါ ဟောန္တိ ယထာက္ကမံ။ ဗုဒ္ဓါ ဗုဒ္ဓသ္မာ၊ ဗုဒ္ဓေ ဗုဒ္ဓသ္မိံ၊ အတောတွေဝ အဂ္ဂိသ္မာ အဂ္ဂိသ္မိံ။}

\sutta{104}{44}{သဿာယ စတုတ္ထိယာ။}
\vutti{အကာရန္တတော ပရဿ သဿ စတုတ္ထိယာ အာယော ဟောတိ ဝါ။ ဗုဒ္ဓါယ ဗုဒ္ဓဿ၊ ဘိယျော တာဒတ္ထျေယေဝါယမာယော ဒိဿတေ။}

\sutta{105}{45}{ဃပတေကသ္မိံ နာဒီနံ ယ-ယာ။}
\vutti{ဃပတော နာဒီနမေကသ္မိံ ယယာ ဟောနိ ယထာက္ကမံ။ ကညာယ၊ ရတ္တိယာ၊ ဣတ္ထိယာ၊ ဓေနုယာ၊ ဝဓုယာ၊ ဧကသ္မိန္တိ ကိံ? ကညာဟိ၊ ရတ္တီဟိ။}

\sutta{106}{46}{ဿာ ဝါ တေတိမာမူဟိ။}
\vutti{ဃပသညေဟိ တေတိမာမူဟိ နာဒီနမေကသ္မိံဿာ ဝါ ဟောတိ၊ တဿာ ကတံ၊ တဿာ ဒီယတေ၊ တဿာ နိဿဋံ၊ တဿာ ပရိဂ္ဂဟော၊ တဿာ ပတိဋ္ဌိတံ၊ တာယ ဝါ၊ ဧဝံ ဧတိဿာ ဧတာယ၊ ဣမိဿာ ဣမာယ၊ အမုဿာ အမုယာ။}

\sutta{107}{47}{နံမှိ နုက် ဒွါဒီနံ သတ္တရသန္နံ။}
\vutti{ဒွါဒီနံ သတ္တရသန္နံ သင်္ချာနံ နုက ဟောတိ နံမှိ ဝိဘတ္တမှိ၊ ဒွိန္နံ စတုန္နံ၊ ပဉ္စန္နံ၊ ဧဝံ ယာဝ အဋ္ဌာရသန္နံ၊ ဥကာရော ဥစ္စာရဏတ္ထော၊ ကကာရော အန္တာဝယဝတ္ထော။}

\sutta{108}{48}{ဗသုကတိန္နံ။}
\vutti{နံမှိ ဗဟုနော ကတိဿ စ နုက ဟောတိ၊ ဗဟုန္နံ၊ ကတိန္နံ။}

\sutta{109}{49}{ဏ္ဏံဏ္ဏန္နံ တိတော ဈာ။}
\vutti{ဈသညာ တိတော နံဝစနဿ ဏ္ဏံဏ္ဏန္နံ ဟောတိ၊ တိဏ္ဏံ၊ တိဏ္ဏန္နံ၊ ဈာတိ ကိံ တိဿန္နံ။}

\sutta{110}{50}{ဥဘိန္နံ။}
\vutti{ဥဘာ နံဝစနဿ ဣန္နံ ဟောတိ၊ ဥဘိန္နံ။}

\sutta{111}{51}{သုဉ် သဿ။}
\vutti{နာမသ္မာ သဿ သုဉ် ဟောတိ၊ ဗုဒ္ဓဿ၊ ဒွိသကာရပါဌေန သိဒ္ဓေ လာဃဝတ္ထမိဒံ။}

\sutta{112}{52}{ဿံ-ဿာ-ဿာယေသွိ-တရေ-က-ညေ-တိမာန-မိ။}
\vutti{ဿမာဒီသွိတရာဒီနမိ ဟောတိ၊ ဣတရိဿံ၊ ဣတရိဿာ၊ ဧကိဿံ၊ ဧကိဿာ၊ အညိဿံ၊ အညိဿာ၊ ဧတိဿံ၊ ဧတိဿာ၊ ဧတိဿာယ၊ ဣမိဿံ၊ ဣမိဿာ၊ ဣမိဿာယ။}

\sutta{113}{53}{တာယ ဝါ။}
\vutti{ဿမာဒီသု တဿာ ဝါ ဣ ဟောတိ၊ တိဿံ တဿံ၊ တိဿာ တဿာ၊ တိဿာယ တဿာယ၊ ဿံဿာဿာယေသွိတွေဝ? တာယ။}

\sutta{114}{54}{တေတိမာတော သဿ ဿာယ။}
\vutti{တာဧတာဣမာတော သဿ ဿာယော ဟောတိ ဝါ။ တဿာယ တာယ၊ ဧတိဿာယ ဧတာယ၊ ဣမိဿာယ ဣမာယ။}

\sutta{115}{55}{ရတျာဒီဟိ ဋော သ္မိနော။}
\vutti{ရတျာဒီဟိ သ္မိနော ဋော ဟောတိ ဝါ၊ ရတ္တော ရတ္တိယံ၊ အာဒေါ အာဒိသ္မိံ။}

\sutta{116}{56}{သုဟိသုဘဿော။}
\vutti{ဥဘဿ သုဟိသွော ဟောတိ။ ဥဘောသု၊ ဥဘောဟိ။}

\sutta{117}{57}{လ္တုပိတာဒိနမာ သိမှိ။}
\vutti{လ္တုပ္ပစ္စယန္တာနံ ပိတာဒီနံ စ အာ ဟောတိ သိမှိ။ ကတ္တာ၊ ပိတာ။ ပိတု၊ မာတု၊ ဘာဝု၊ မီတု၊ ဒုဟိတု၊ ဇာမာတု၊ နတ္တု၊ ဟောတု၊ ပေါတု။}

\sutta{118}{58}{ဂေ အ စ။}
\vutti{လ္တုပိတာဒီနံ အ ဟောတိ ဂေ အာ စ၊ ဘော ကတ္တ၊ ဘော ကတ္တာ၊ ဘော ပိတ၊ ဘော ပိတာ။}

\sutta{119}{59}{အယုနံ ဝါ ဒီဃော။}
\vutti{အ ဣ ဥ ဣစ္စေသံ ဝါ ဒီဃော ဟောတိ ဂေ ပရေ တိလိင်္ဂေ။ ဘော ပုရိသာ၊ ဘော ပုရိသ၊ ဘော အဂ္ဂီ၊ ဘော အဂ္ဂိ၊ ဘော ဘိက္ခူ၊ ဘော ဘိက္ခူ။}

\sutta{120}{60}{ဃဗြဟ္မာဒိတေ။}
\vutti{ဃတော ဗြဟ္မာဒိတော စ ဂဿေ ဝါ ဟောတိ။ ဘောတိ ကညေ၊ ဘောတိ ကညာ၊ ဘော ဗြဟ္မေ၊ ဘော ဗြဟ္မ၊ ဘော ခတ္တေ၊ ဘော ခတ္တ၊ ဘော ဣသေ၊ ဘော ဣသိ၊ ဘော သခေ၊ ဘော သခ။}

\sutta{121}{61}{နမ္မာဒီဟိ။}
\vutti{အမ္မာဒီဟိ ဂဿေ န ဟောတိ။ ဘောတိ အမ္မာ၊ ဘောတိ အန္တာ၊ ဘောတိ အမ္ဗာ။}

\sutta{122}{62}{ရဿော ဝါ။}
\vutti{အမ္မာဒီနံ ဂေ ရဿော ဟောတိ ဝါ။ ဘောတိ အမ္မ၊ ဘောတိ အမ္မာ။}

\sutta{123}{63}{ဃော ဿံ၊ ဿာ၊ ဿာယံ တိံသု။}
\vutti{ဿမာဒီသု ဃော ရဿော ဟောတိ။ တဿံ၊ တဿာ၊ တဿာယ၊ တံ၊ သဘတိံ၊ ဧသွိတိ ကိံ? တာယ၊ သဘာယ။}

\sutta{124}{64}{ဧကဝစန ယောသွ-ဃောနံ။}
\vutti{ဧကဝစနေ ယောသု စ ဃဩကာရန္တဝဇ္ဇိတာ နံ နာမာနံ ရဿော ဟောတိ တိလိင်္ဂေ။ ဣတ္ထိံ၊ ဣတ္ထိယာ၊ ဣတ္ထိယော၊ ဝဓုံ ဝဓုယာ၊ ဝဓုယော၊ ဒဏ္ဍိံ၊ ဒဏ္ဍိနာ၊ ဒဏ္ဍိနော၊ သယမ္ဘုံ၊ သယမ္ဘုနာ၊ သယမ္ဘုဝေါ။}

\sutta{125}{65}{ဂေ ဝါ။}
\vutti{အဃောနံ ဂေ ဝါ ရဿော ဟောတိ တိလိင်္ဂေ၊ ဣတ္ထိ၊ ဣတ္ထီ၊ ဝဓု၊ ဝဓူ၊ ဒဏ္ဍိ၊ ဒဏ္ဍီ၊ သယမ္ဘု၊ သယမ္ဘူ။}

\sutta{126}{66}{သိသ္မိံ နာနပုံသကဿ။}
\vutti{နပုံသကဝဇ္ဇိတဿ နာမဿ သိသ္မိံ ရဿော န ဟောတိ။ ဣတ္ထီ၊ ဒဏ္ဍီ၊ ဝဓူ၊ သယမ္ဘူ။}

\sutta{127}{67}{ဂေါဿာ-ဂ-သိ-ဟိ-နံသု ဂါဝ-ဂဝါ။}
\vutti{ဂသိဟိနံဝဇ္ဇိတာသု ဝိဘတ္တီသု ဂေါသဒ္ဒဿ ဂါဝဂဝါ ဟောန္တိ။ (ဂါဝံ၊ ဂဝံ)၊ ဂါဝေါ၊ ဂဝေါ၊ ဂါဝေန၊ ဂဝေန၊ ဂါဝဿ၊ ဂဝဿ၊ ဂါဝသ္မာ၊ ဂဝသ္မာ၊ ဂါဝေ၊ ဂဝေ။}

\sutta{128}{68}{သုမှိ ဝါ။}
\vutti{ဂေါဿ သုမှိ ဂါဝဂဝါ ဟောန္တိ ဝါ။ ဂါဝေသု၊ ဂဝေသု၊ ဂေါသု။}

\sutta{129}{69}{ဂဝံ သေန။}
\vutti{ဂေါဿ သေ ဝါ ဂဝံ ဟောတိ သဟ သေန။ ဂဝံ၊ ဂါဝဿ၊ ဂဝဿ။}

\sutta{130}{70}{ဂုန္နံ စ နံနာ။}
\vutti{နံဝစနေန သဟ ဂေါဿ ဂုန္နံ ဟောတိ ဂဝံစ ဝါ။ ဂုန္နံ၊ ဂဝံ၊ ဂေါနံ။}

\sutta{131}{71}{နာဿာ။}
\vutti{ဂေါတော နာဿ အာ ဟောတိ ဝါ။ ဂါဝါ၊ ဂဝါ၊ ဂါဝေန၊ ဂဝေန။}

\sutta{132}{72}{ဂါဝုမှိ။}
\vutti{အံဝစနေ ဂေါဿ ဂါဝှ ဝါ ဟောတိ။ ဝါဝှံ၊ ဂါဝံ၊ ဂဝံ။}

\sutta{133}{73}{ယံ ပီတော။}
\vutti{ပသညီတော အံဝစနဿ ယံ ဝါ ဟောတိ။ ဣတ္ထိယံ၊ ဣတ္ထိံ။ ပီတောတိ ကိံ? ဒဏ္ဍိံ၊ ရတ္တိံ။}

\sutta{134}{74}{နံ ဈီတော။}
\vutti{ဈသညီတော အံဝစနဿ နံ ဝါ ဟောတိ။ ဒဏ္ဍိနံ၊ ဒဏ္ဍိံ။}

\sutta{135}{75}{ယောနံ နောနေ ပုမေ။}
\vutti{ဈီတော ယောနံ နောနေ ဝါ ဟောန္တိ ယထာက္ကမံ ပုလ္လိင်္ဂေ။ ဒဏ္ဍီနော၊ ဒဏ္ဍိနေ၊ ဒဏ္ဍီ၊ ဈီတော တွေဝ? ဣတ္ထိယော၊ ပုမေတိ ကိံ? ဒဏ္ဍီနိ ကုလာနိ။}

\sutta{136}{76}{နော။}
\vutti{ဈီတော ယောနံ နော ဝါ ဟောတိ ပုလ္လိင်္ဂေ။ ဒဏ္ဍိနော တိဋ္ဌန္တိ၊ ဒဏ္ဍိနော ပဿ၊ ဒဏ္ဍီ ဝါ။}

\sutta{137}{77}{သ္မိနော နိ။}
\vutti{ဈီတော သ္မိံဝစနဿ နိ ဟောတိ ဝါ၊ ဒဏ္ဍိနိ၊ ဒဏ္ဍိသ္မိံ၊ ဈီတော တွေဝ? အဂ္ဂိသ္မိံ။}

\sutta{138}{78}{အမ္ဗာဒီဟိ။}
\vutti{အမ္ဗုအာဒီဟိ သ္မိနောနိ ဟောတိ ဝါ၊ ဖလံ ပတတိ အမ္ဗုနိ၊ ပုပ္ဖံ ယထာ ပံသုနိ အာတပေ ကတံ။}

\sutta{139}{79}{ကမ္မာဒိတော။}
\vutti{ကမ္မာဒိတော သ္မိနော နိ ဟောတိ ဝါ။ ကမ္မနိ ကမ္မေ။ ကမ္မ၊ စမ္မ၊ ဝေသ္မ၊ ဘသ္မ (အသ္မ)၊ ဗြဟ္မ၊ အတ္တ၊ အာတုမ၊ ဃမ္မ၊ မုဒ္ဓ။}

\sutta{140}{80}{နာဿေနော။}
\vutti{ကမ္မာဒိတော နာဝစနဿ ဧနော ဝါ ဟောတိ။ ကမ္မေန၊ ကမ္မနာ၊ စမ္မေန၊ စမ္မနာ။}

\sutta{141}{81}{ဈလာ သဿ နော။}
\vutti{ဈလတော သဿ နော ဝါ ဟောတိ။ အဂ္ဂိနော အဂ္ဂိဿ၊ ဒဏ္ဍိနော ဒဏ္ဍိဿ၊ ဘိက္ခုနော ဘိက္ခုဿ၊ သယမ္ဘုနော သယမ္ဘုဿ။}

\suttagana{142}{3}{ဣတော ကွစိ သဿ ဋာနုဗန္ဓော။}

\sutta{143}{82}{နာ သ္မာဿ။}
\vutti{ဈလတော သ္မာဿ နာ ဟောတိ ဝါ။ အဂ္ဂိနာ အဂ္ဂိသ္မာ၊ ဒဏ္ဍိနာ ဒဏ္ဍိသ္မာ၊ ဘိက္ခုနာ ဘိက္ခုသ္မာ၊ သယမ္ဘုနာ သယမ္ဘုသ္မာ။}

\sutta{144}{83}{လာ ယောနံ ဝေါ ပုမေ။}
\vutti{လတော ယောနံ ဝေါ ဟောတိ ဝါ ပုလ္လိင်္ဂေ။ ဘိက္ခဝေါ ဘိက္ခူ၊ သယမ္ဘုဝေါ သယမ္ဘူ။}

\sutta{145}{84}{ဇန္တာဒိတော နော စ။}
\vutti{ဇန္တာဒိတော ယောနံ နော ဟောတိ ဝေါ စ ဝါ ပုလ္လိင်္ဂေ။ ဇန္တုနော၊ ဇန္တဝေါ ဇန္တုယော၊ ဂေါတြဘုနော၊ ဂေါတြဘုဝေါ ဂေါတြဘူ။}

\sutta{146}{85}{ကူတော။}
\vutti{ကူပစ္စယန္တတော ယောနံ နော ဝါ ဟောတိ ပုလ္လိင်္ဂေ၊ ဝိဒုနော ဝိဒူ၊ ဝိညုနော ဝိညူ၊ သဗ္ဗညုနော သဗ္ဗညူ။}

\sutta{147}{86}{လောပေါ-မုသ္မာ။}
\vutti{အမုသဒ္ဒတော ယောနံ လောပေါဝ ဟောတိ ပုလ္လိင်္ဂေ၊ အမူ၊ ပုမေတွေဝ? အမုယော အမူနိ။}

\sutta{148}{87}{န နော သဿ။}
\vutti{အမုသ္မာ သဿ နော န ဟောတိ၊ အမုဿ၊ နောတိ ကိံ? အမုယာ။}

\sutta{149}{88}{ယောလောပ-နိသု ဒီဃော။}
\vutti{ယောနံ လောပေ နိသု စ ဒီဃော ဟောတိ၊ အဋ္ဌီ အဋ္ဌီနိ၊ ယောလောပနိသူတိ ကိံ? ရတ္တိယော။}

\sutta{150}{89}{သုနံဟိသု။}
\vutti{ဧသု နာမဿ ဒီဃော ဟောတိ။ အဂ္ဂီသု၊ အဂ္ဂီနံ၊ အဂ္ဂီဟိ။}

\sutta{151}{90}{ပဉ္စာဒီနံ စုဒ္ဒသန္နမ။}
\vutti{ပဉ္စာဒီနံ စုဒ္ဒသန္နံ သုနံဟိသွ ဟောတိ။ ပဉ္စသု၊ ပဉ္စန္နံ၊ ပဉ္စဟိ၊ ဆသု၊ ဆန္နံ၊ ဆဟိ၊ ဧဝံ ယာဝ အဋ္ဌရသာ။}

\sutta{152}{91}{ယွာဒေါ န္တုဿ။}
\vutti{ယွာဒီသု န္တုဿ အ ဟောတိ။ ဂုဏဝန္တာ၊ ဂုဏဝန္တံ၊ ဂုဏဝန္တေ၊ ဂုဏဝန္တေန ဣစ္စာဒိ။}

\sutta{153}{92}{န္တဿ စ ဋ ဝံသေ။}
\vutti{အံသေသု န္တပ္ပစ္စယဿ ဋ ဟောတိ ဝါ န္တုဿ စ။ ယံ ယံ ဟိ ရာဇ ဘဇတိ သန္တံဝါယဒိ ဝါ အသံ၊ ကိစ္စာ-နကုဗ္ဗဿ ကရေယျ ကိစ္စံ။}

\sutta{154}{93}{ယောသု ဈိဿ ပုမေ။}
\vutti{ဈသညဿ ဣဿ ယောသု ဝါ ဋ ဟောတိ ပုလ္လိင်္ဂေ။ အဂ္ဂယော အဂ္ဂီ၊ ဈဂ္ဂဟဏံ ကိံ? ဣကာရန္တသမုဒါယဿ ဋ မာ သိယာဘိ။}

\sutta{155}{94}{ဝေဝေါသု လုဿ။}
\vutti{လသညဿ ဥဿ ဝေဝေါသု ဋ ဟောတိ။ ဘိက္ခဝေ၊ ဘိက္ခဝေါ၊ ဝေဝေါသူတိ ကိံ? ဇန္တုယော။}

\sutta{156}{95}{ယောမှိ ဝါ ကွစိ။}
\vutti{ယောမှိ ကွစိ လသညဿ ဥဿ ဝါ ဋ ဟောတိ။ ဟေတယော၊ နန္ဒန္တိ တံ ကုရယော ဒဿနေန။}

\sutta{157}{96}{ပုမာ-လပနေ ဝေဝေါ။}
\vutti{လသညတော ဥတော ယောဿာလပနေ ဝေဝေါ ဟောန္တိ ဝါ ပုလ္လိင်္ဂေ။ ဘိက္ခဝေ၊ ဘိက္ခဝေါ ဘိက္ခူ။}

\sutta{158}{97}{သ္မာဟိသ္မိန္နံ မှာဘိမှိ။}
\vutti{နာမသ္မာ ပရေသံ သ္မာဟိသ္မိန္နံ မှာ ဘိမှိ ဝါ ဟောန္တိ ယထာက္ကမံ။ ဗုဒ္ဓမှာ ဗုဒ္ဓသ္မာ၊ ဗုဒ္ဓေဘိ ဗုဒ္ဓေဟိ၊ ဗုဒ္ဓမှိ ဗုဒ္ဓသ္မိံ။}

\sutta{159}{98}{သုဟိသွဿေ။}
\vutti{အကာရန္တဿ သုဟိသွေ ဟောတိ။ ဗုဒ္ဓေသု ဗုဒ္ဓေဟိ။}

\sutta{160}{99}{သဗ္ဗာဒီနံ နံမှိ စ။}
\vutti{အကာရန္တာနံ သဗ္ဗာဒီနံ ဧ ဟောတိ နံမှိ သုဟိသု စ။ သဗ္ဗေသံ၊ သဗ္ဗေသု၊ သဗ္ဗေဟိ။}

\suttagana{161}{4}{ပုဗ္ဗပရာဝရဒက္ခိဏုတ္တရာဓရာနိ ဝဝတ္ထာယမသညာယံ။}

\sutta{162}{100}{သံသာနံ။}
\vutti{သဗ္ဗာဒိတော နံဝစနဿ သံသာနံ ဟောန္တိ။ သဗ္ဗေသံ၊ သဗ္ဗေသာနံ။}

\sutta{163}{101}{ဃပါ သဿ ဿာ ဝါ။}
\vutti{သဗ္ဗာဒီနံ ဃပတော သဿ ဿာ ဝါ ဟောတိ၊ သဗ္ဗဿာ သဗ္ဗာယ။}

\sutta{164}{102}{သ္မိနော ဿံ။}
\vutti{သဗ္ဗာဒီနံ ဃပတော သ္မိနော ဿံ ဝါ ဟောတိ၊ သဗ္ဗဿံ သဗ္ဗာယ။}

\sutta{165}{103}{ယံ။}
\vutti{ဃပတော သ္မိနော ယံ ဝါ ဟောတိ၊ ကညာယံ ကညာယ၊ ရတ္တိယံ ရတ္တိယာ။}

\sutta{166}{104}{တိံ သဘာပရိသာယ။}
\vutti{သဘာပရိသာဟိ သ္မိနော တိံ ဝါ ဟောတိ၊ သဘတိံ သဘာယ၊ ပရိသတိံ ပရိသာယ။}

\sutta{167}{105}{ပဒါဒီဟိ သိ။}
\vutti{ဧဟိ သ္မိနော သိ ဟောတိ ဝါ၊ ပဒသိ ပဒသ္မိံ၊ ဗိလသိ ဗိလသ္မိံ။}

\sutta{168}{106}{နာဿ သာ။}
\vutti{ပဒါဒီဟိ နာဿ သာ ဟောတိ ဝါ၊ ပဒသာ ပဒေန၊ ဗိလသာ ဗိလေန။}

\sutta{169}{107}{ကောဓာဒီဟိ။}
\vutti{ဧဟိ နာဿ သာ ဟောတိ ဝါ၊ ကောဓသာ ကောဓေန၊ အတ္ထသာ အတ္ထေန။}

\sutta{170}{108}{အတေန။}
\vutti{အကာရန္တတော ပရဿ နာဝစနဿ ဧနာဒေသော ဟောတိ၊ ဗုဒ္ဓေန၊ အတောတိ ကိံ? အဂ္ဂိနာ။}

\sutta{171}{109}{သိဿော။}
\vutti{အကာရန္တတော နာမသ္မာ သိဿ ဩ ဟောတိ၊ ဗုဒ္ဓေါ၊ အတောတွေဝ? အဂ္ဂိ။}

\sutta{172}{110}{ကွစေ ဝါ။}
\vutti{အကာရန္တတော နာမသ္မာ သိဿ ဧ ဟောတိ ဝါ ကွစိ၊ ဝနပ္ပဂုမ္ဗေ ယထာ ဖုဿိတဂ္ဂေ။}

\sutta{173}{111}{အံ နပုံသကေ။}
\vutti{အကာရန္တတော နာမသ္မာ သိဿ အံ ဟောတိ နပုံသကလိင်္ဂေ။ ရူပံ။}

\sutta{174}{112}{ယောနံ နိ။}
\vutti{အကာရန္တတော နာမသ္မာ ယောနံ နိ ဟောတိ နပုံသကေ။ သဗ္ဗာနိ ရူပါနိ။}

\sutta{175}{113}{ဈလာ ဝါ။}
\vutti{ဈလတော ယောနံ နိ ဟောတိ ဝါ နပုံသကေ၊ အဋ္ဌီနိ အဋ္ဌီ၊ အာယူနိ အာယူ။}

\sutta{176}{114}{လောပေါ။}
\vutti{ဈလတော ယောနံ လောပေါ ဟောတိ၊ အဋ္ဌီ၊ အာယူ၊ အဂ္ဂီ၊ ဘိက္ခူ။}

\sutta{177}{115}{ဇန္တုဟေတွီဃပေဟိ ဝါ။}
\vutti{ဇန္တုဟေတူဟိ ဤကာရန္တေဟိ ဃပ သညေဟိ စ ပရေသံ ယောနံ ဝါ လောပေါ ဟောတိ၊ ဇန္တူ ဇန္တုယော၊ ဟေတူ ဟေတုယော၊ ဒဏ္ဍီ ဒဏ္ဍိယော၊ ကညာ ကညာယော။}

\sutta{178}{116}{ယေ ပဿိဝဏ္ဏဿ။}
\vutti{ပသညဿ ဣဝဏ္ဏဿ လောပေါ ဟောတိ ဝါ ယကာရေ၊ ရတျော ရတျာ၊ ရတျံ၊ ပေါက္ခရညော၊ ပေါက္ခရညာ၊ ပေါက္ခရညံ။}

\sutta{179}{117}{ဂသီနံ။}
\vutti{နာမသ္မာ ဂသီနံ လောပေါ ဟောတိ ဝိဇ္ဈန္တရာဘာဝေ၊ ဘော ပုရိသ၊ အယံ၊ ဒဏ္ဍီ။}

\sutta{180}{118}{အသင်္ချေဟိ သဗ္ဗာသံ။}
\vutti{အဝိဇ္ဇမာနသင်္ချေဟိ ပရာသံ သဗ္ဗာသံ ဝိဘတ္တီနံ လောပေါ ဟောတိ၊ စ ဝါ ဧဝ ဧဝံ။}

\sutta{181}{119}{ဧကတ္ထတာယံ။}
\vutti{ဧကတ္ထီဘာဝေ သဗ္ဗာသံ ဝိဘတ္တီနံ လောပေါ ဟောတိ ဗဟုလံ၊ ပုတ္တီယတိ၊ ရာဇပုရိသော။}

\sutta{182}{120}{ပုဗ္ဗသ္မာ-မာဒိတော။}
\vutti{အမာဒေကတ္ထာ ပုဗ္ဗံ ယဒေကတ္ထံ တတော ပရာသံ သဗ္ဗာသံ ဝိဘတ္တီနံ လောပေါ ဟောတိ။ အဓိတ္ထိ။}

\sutta{183}{121}{နာ-တော-မပဉ္စမိယာ။}
\vutti{အမာဒေကတ္ထာ ပုဗ္ဗံ ယဒေကတ္ထမကာရန္တံ၊ တတော ပရာသံ သဗ္ဗာသံ ဝိဘတ္တီနံ လောပေါ န ဟောတိ၊ အန္တု၊ ဘဝတျပဉ္စမျာ။}

\sutta{184}{122}{ဝါ တတိယာသတ္တမီနံ။}
\vutti{အမာဒေကတ္ထာ ပုဗ္ဗံ ယဒေကတ္ထမကာရန္တံ၊ တတော ပရာသံ တတိယာသတ္ထမီနံ ဝါ အံ ဟောတိ၊ ဥပကုမ္ဘေန ကတံ၊ ဥပကုမ္ဘံ ကတံ။}

\sutta{185}{123}{ရာဇဿိ နာမှိ။}
\vutti{နာမှိ ရာဇဿိ ဝါ ဟောတိ၊ သဗ္ဗဒတ္တေန ရာဇိနာ၊ ဝါတွေဝ? ရညာ။}

\sutta{186}{124}{သုနံဟိသူ။}
\vutti{ရာဇဿ ဦ ဟောတိ ဝါ သုနံဟိသု၊ ရာဇူသု ရာဇေသု၊ ရာဇူနံ ရညံ၊ ရာဇူဟိ ရာဇေဟိ။}

\sutta{187}{125}{ဣမဿာနိတ္ထိယံ ဋေ။}
\vutti{ဣမသဒ္ဒဿာနိတ္ထိယံ ဋေ ဟောတိ ဝါ သုနံဟိသု၊ ဧသု ဣမေသု၊ ဧသံ ဣမေသံ၊ ဧသိ ဣမေဟိ။}

\sutta{188}{126}{နာမှ-နိ-မိ။}
\vutti{ဣမသဒ္ဒဿာနိတ္ထိယံ နာမှိ အနဣမိဣစ္စာဒေသာ ဟောန္တိ၊ အနေန ဣမီနာ၊ အနိတ္ထိယံတွေဝ? ဣမာယ။}

\sutta{189}{127}{သိမှ-နပုံသကဿာယံ။}
\vutti{ဣမသဒ္ဒဿာနပုံသကဿ အယံ ဟောတိ သိမှိ၊ အယံ ပုရိသော၊ အယံ ဣတ္ထီ။}

\sutta{190}{128}{တျတေတာနံ တဿ သော။}
\vutti{တျတေတာနမနပုံသကာနံ တဿ သော ဟောတိ သိမှိ၊ သျော ပုရိသော၊ သျာ ဣတ္ထီ၊ ဧဝံ သော၊ သာ၊ ဧသော၊ ဧသာ။}

\sutta{191}{129}{မဿာ-မုဿ။}
\vutti{အနပုံသကဿာမုဿ မကာရဿ သော ဟောတိ သိမှိ၊ အသု ပုရိသော၊ အသု ဣတ္ထီ။}

\sutta{192}{130}{ကေ ဝါ။}
\vutti{အမုဿ မဿ ကေ ဝါ သော ဟောတိ၊ အသုကော အမုကော၊ အသုကာ အမုကာ၊ အသုကံ အမုကံ။}

\sutta{193}{131}{တ တဿ နော သဗ္ဗာသု။}
\vutti{တသဒ္ဒဿ တဿ နော ဝါ ဟောတိ သဗ္ဗာသု ဝိဘတ္တီသု၊ နေ တေ နာယော တာယော၊ နံ တံ၊ နာနိ တာနိ ဣစ္စာဒိ။}

\sutta{194}{132}{ဋ သ-သ္မာ-သ္မိံ-ဿာယ-ဿံ-ဿာ-သံ-မှာ-မှိ-သွိ-မဿ စ။}
\vutti{သာဒီသွိမဿ တတဿ စ ဋော ဝါ ဟောတိ၊ အဿ ဣမဿ၊ အသ္မာ ဣမသ္မာ၊ အသ္မိံ ဣမသ္မိံ၊ အဿာယ ဣမိဿာယ၊ အဿံ ဣမိဿံ၊ အဿာ ဣမိဿာ၊ အာသံ ဣမာသံ၊ အမှာ ဣမမှာ၊ အမှိ ဣမမှိ၊ အဿ တဿ၊ အသ္မာ တသ္မာ၊ အသ္မိံ တသ္မိံ၊ အဿာယ တဿာယ၊ အဿံ တဿံ၊ အဿာ တဿာ၊ အာသံ တာသံ၊ အမှာ တမှာ၊ အမှိ တမှိ၊ ဿာယာဒိဂ္ဂဟဏမာဒေသန္တရေ မာ ဟောတူတိ။}

\sutta{195}{133}{ဋေ သိဿိသိသ္မာ။}
\vutti{ဣသိသ္မာ သိဿ ဋေ ဝါ ဟောတိ၊ ‘ယော နွဇ္ဇ ဝိနယေ ကင်္ခံ၊ အတ္ထဓမ္မဝိဒူ ဣသေ’၊ ဝါတွေဝ? ဣသိ။}

\sutta{196}{134}{ဒုတိယဿ ယောဿ။}
\vutti{ဣသိသ္မာ ပရဿ ဒုတိယာယောဿ ဋေ ဝါ ဟောတိ၊ ‘သမဏေ ဗြာဟ္မဏေ ဝန္ဒေ၊ သမ္ပန္နစရဏေ ဣသေ’၊ ဝါတွေဝ? ဣသယော ပဿ၊ ဒုတိယဿာတိ ကိံ? ဣသယော တိဋ္ဌန္တိ။}

\sutta{197}{135}{ဧကစ္စာဒီဟ-တော။}
\vutti{အကာရန္တေဟိ ဧကစ္စာဒီဟိ ယောနံ ဋေ ဟောတိ၊ ဧကစ္စေ တိဋ္ဌန္တိ၊ ဧကစေ ပဿ၊ အတောတိ ကိံ? ဧကစ္စာယော၊ ဧဝံ ဧသ သ ပဌမ။}

\sutta{198}{136}{န နိဿ ဋာ။}
\vutti{ဧကစ္စာဒီဟိ ပရဿ နိဿ ဋာ န ဟောတိ၊ ဧကစ္စာနိ။}

\sutta{199}{137}{သဗ္ဗာဒီဟိ။}
\vutti{သဗ္ဗာဒီဟိ ပရဿ နိဿ ဋာ န ဟောတိ၊ သဗ္ဗာနိ။}

\sutta{200}{138}{ယောနမေဋ်။}
\vutti{အကာရန္တေဟိ သဗ္ဗာဒီဟိ ယောနမေဋ် ဟောတိ၊ သဗ္ဗေ တိဋ္ဌန္တိ၊ သဗ္ဗေ ပဿ၊ အတောတွေဝ? သဗ္ဗာယော။}

\sutta{201}{139}{နာညံ စ နာမပ္ပဓာနာ။}
\vutti{နာမဘူတေဟီ အပ္ပဓာနေဟိ စ သဗ္ဗာဒီဟိ ယံ ဝုတ္တံ၊ ယဉ္စာညံ သဗ္ဗာဒိကာရိယံ၊ တံ န ဟောတိ၊ တေ သဗ္ဗာ၊ တေ ပိယသဗ္ဗာ၊ တေ အတိသဗ္ဗာ။}

\sutta{202}{140}{တတိယတ္ထယောဂေ။}
\vutti{တတိယတ္ထေန ယောဂေ သဗ္ဗာဒီဟိ ယံ ဝုတ္တံ၊ ယဉ္စာညံ သဗ္ဗာဒိ ကာရိယံ၊ တံ န ဟောတိ၊ မာသေန ပုဗ္ဗာနံ မာသပုဗ္ဗာနံ။}

\sutta{203}{141}{စတ္ထသမာသေ။}
\vutti{စတ္ထသမာသဝိသယေ သဗ္ဗာဒီဟိ ယံ ဝုတ္တံ၊ ယဉ္စာညံ သဗ္ဗာဒိကာရိယံ၊ တံ န ဟောတိ၊ ဣက္ခိဏုတ္တရပုဗ္ဗာနံ၊ သမာသေတိ ကိံ? အမုသဉ္စ တေသဉ္စ ဒေဟိ။}

\sutta{204}{142}{ဝေဋ်။}
\vutti{ဧတ္ထသမာသဝိသဓယ သဗ္ဗာဒီဟိ ယဓဿဋ ဝုတ္တော၊ တဿ ဝါ ဟောတိ၊ ပုဂ္ဂုတ္တရေ၊ ပုဗ္ဗုတ္တရာ။}

\sutta{205}{143}{ပုဗ္ဗာဒီဟိ ဆဟိ။}
\vutti{ဧတေဟိ ပုဗ္ဗာဒီဟိ ဆဟိ သဝိသယေ ဧဋ ဝါ ဟောတိ၊ ပုဗ္ဗေ ပုဗ္ဗာ၊ ပရေ ပရာ၊ အပရေ အပရာ၊ ဒက္ခိဏေ ဒက္ခိဏာ၊ ဥတ္တရေ ဥတ္တရာ၊ အဓရေ အဓရာ၊ ဆဟိတိကိံ? ယေ။}

\sutta{206}{144}{မနာဒီဟိ သ္မိံသံနာသ္မာနံ သိသောဩသာသာ။}
\suttagana{207}{5}{သုမေဓာဒီန-မဝုဒ္ဓိစ။}
\vutti{မနာဒီဟိ သ္မိမာဒီနံ သိသောဩသာသာ ဝါ ဟောန္တိ ယထာက္ကမံ၊ မနသိ မနသ္မိံ၊ မနသော မနဿ၊ မနော မနံ၊ မနသာ မနေန၊ မနသာ မနသ္မာ၊ ကထံ ‘ပုတ္တော ဇာတော အစေတသော၊ ဟိတွာ ယာတိ သုမေဓသော၊ သုဒ္ဓုတ္တရဝါသသာ၊ ဟေမကပ္ပနဝါသသေ’တိ? သကတ္ထေဏတ္ထာ။ မနတမ တပ တေဇ သိရ ဥရ ဝစ ဩဇ ရဇယသ ပယ (၆) “\suttagananormal{208}{6}{သရ-ဝယာ-ယ-ဝါသ-စေတာ ဇလာ-သယ-က္ခယ-လောဟ-ပဋ-မနေသု။}”။}

\sutta{209}{145}{သတော သဗ် ဘေ။}
\vutti{သန္ထသဒ္ဒဿ သဗ် ဘဝတိ ဘကာရေ၊ သဗ္ဘိ။}

\sutta{210}{146}{ဘဝတော ဝါ ဘောန္တော ဂယောနာသေ။}
\vutti{ဘဝန္တသဒ္ဒဿ ဘောန္တာဒေသော ဝါ ဟောတိ ဂယောနာသေ၊ ဘောန္တ ဘဝံ၊ ဘောန္တော ဘဝန္တော၊ ဘောတာ ဘဝတာ၊ ဘောတော ဘဝတော၊ ဘော ဣတိ အာမန္တဏေ နိပါတော ‘ကုတော နု အာဂစ္ဆထ ဘော တယော ဇနာ’၊ ဧဝံ ဘဝန္တတိ၊ ဘဒ္ဒေတိ သဒ္ဒန္ထရေန သိဒ္ဓံ၊ သဒ္ဓန္ထဣတိ ဒဿ ဒွိဘာဝေန။}

\sutta{211}{147}{သိဿဂ္ဂိတော နိ။}
\vutti{အဂ္ဂိသ္မာ သိဿ နိ ယောတိ ဝါ၊ အဂ္ဂိနိ အဂ္ဂိ။}

\sutta{212}{148}{န္တဿံ။}
\vutti{သိမှိ န္တပ္ပစ္စယဿ အံ ဟောတိ ဝါ၊ ဂစ္ဆံ ဂစ္ဆန္တော။}

\sutta{213}{149}{ဘူတော။}
\vutti{ဘူဓာတုတော န္တဿ အံ ဟောတိ သိမှိ နိစ္စံ ပုနဗ္ဗိဓာနာ၊ ဘဝံ။}

\sutta{214}{150}{မဟန္တာရဟန္တာနံ ဋာ ဝါ။}
\vutti{သိမှိ မဟန္တာရဟန္တာနံ န္တဿ ဋာ ဝါ ဟောတိ၊ မဟာ မဟံ၊ အရဟာ အရဟံ။}

\sutta{215}{151}{န္တုဿ။}
\vutti{သိမှိ န္တုဿ ဋာ ဟောတိ၊ ဂုဏဝါ။}

\sutta{216}{152}{အံငံ နပုံသကေ။}
\vutti{န္တုဿ အံငံ ဟောန္တိ သိမှိ နပုံသကေ၊ ဂုဏဝံ ကုလံ၊ ဂုဏဝန္တံ ကုလံ၊ နပုံသကေတိံ ကိံ? သီလဝါ ဘိက္ခု။}

\sutta{217}{153}{ဟိမဝတော ဝါ ဩ။}
\vutti{ဟိမဝတော သိမှီ န္တုဿ ဩ ဝါ ဟောတိ၊ ဟိမဝန္တော ဟိမဝါ။}

\sutta{218}{154}{ရာဇာဒိယုဝါဒိတွာ။}
\vutti{ရာဇာဒီဟိယုဝါဒီဟိ စ သိဿ အာ ဟောတိ၊ ရာဇာ၊ ယုဝါ။ ရာဇ ဗြဟ္မ သခ အတ္တ အာတုမ (၇) “\suttagananormal{219}{7}{ဓမ္မော ဝါ-ညတ္ထေ။}” ဒဠှဓမ္မာ၊ အသ္မ၊ (၈) “\suttagananormal{220}{8}{ဣမော ဘာဝေ။}” အဏိမာ၊ (မဟိမာ၊ ဂရိမာ) လဃိမာ၊ ယုဝ သာ သုဝါ မဃဝ ပုမ ဝတ္တဟ။}

\sutta{221}{155}{ဝါ-မှာ-နင်။}
\vutti{ရာဇာဒီနံ ယုဝါဒီနံ စ အာနင် ဟောတိ ဝါ အံမှိ၊ ရာဇာနံ ရာဇံ၊ ယုဝါနံ ယုဝံ။}

\sutta{222}{156}{ယောနမာနော။}
\vutti{ရာဇာဒီဟိ ယုဝါဒီဟိ စ ယောနံ အာနော ဝါ ဟောတိ၊ ရာဇာနော ယုဝါနော၊ ဝါ တွေဝ? ရာဇာ ရာဇေ၊ ယုဝါ ယုဝေ။}

\sutta{223}{157}{အာယောနော စ သခါ။}
\vutti{သခတော ယောန မာယော နော ဟောန္တိ ဝါ အာနော စ၊ သခါယော၊ သခိနော၊ သခါနော၊ ဝါ တွေဝ? သခါ၊ သခေ။}

\sutta{224}{158}{ဋေ သ္မိနော။}
\vutti{သခတော သ္မိနော ဋေ ဟောတိ၊ သခေ၊ နိစ္စတ္ထော-ယမာရမ္ဘော။}

\sutta{225}{159}{နောနာသေသွိ။}
\vutti{သခဿ ဣ ဟောတိ နောနာသေသု၊ သခိနော၊ သခိနာ၊ သခိဿ။}

\sutta{226}{160}{သ္မာနံသု ဝါ။}
\vutti{သခဿ ဣ ဝါ ဟောတိ သ္မာနံသု၊ သခိသ္မာ သခသ္မာ၊ သခီနံ သခါနံ။}

\sutta{227}{161}{ယောသွံဟိသု စာရင်။}
\vutti{သခဿ အာရင် ဝါ ဟောတိ ယောသွံဟိသု သ္မာနံသု စ၊ သခါရော သခါယော၊ သခါရေသု သခေသု၊ သခါရံ သခံ၊ သခါရေဟိ သခေဟိ၊ သခါရာ သခါ၊ သခသ္မာ၊ သခါရာနံ သခါနံ။}

\sutta{228}{162}{လ္တုပိတာဒီနမသေ။}
\vutti{လ္တုပ္ပစ္စယန္တာနံ ပိတာဒီနံ စ အာရင ဟောတီ သတော-ညတြ၊ ကတ္တာရော၊ ပိတရော၊ ကတ္တာရံ၊ ပိတရံ၊ ကတ္တာရာ၊ ပိတရာ၊ ကတ္တရိ၊ ပိတရိ၊ အသေတိ ကိံ? ကတ္တုနော၊ ပိတုနော။}

\sutta{229}{163}{နံမှိ ဝါ။}
\vutti{နမှိ လ္တုပိတာဒီနုမာနင ဝါ ဟောတိ၊ ကတ္တာရာနံ ကတ္တူနံ၊ ဒိတရာနံ ပိတုန္နံ။}

\sutta{230}{164}{အာ။}
\vutti{နမှိ လ္တုပိတာဒီနမာ ဝါ ဟောတီ၊ ကတ္တာနံ ကတ္တူနံ၊ ပီတာနံ ပိတုန္နံ။}

\sutta{231}{165}{သလောပေါ။}
\vutti{လ္တုပိတာဒိဟိ သဿ လောပေါ ဝါ ဟောတိ၊ ကတ္ထု ကတ္ထုနော၊ သကမန္တာတု သကမန္ဓာတုနော၊ ပီတု ပိတုနော။}

\sutta{232}{166}{သုဟိသွာရင်။}
\vutti{သုဟိသု လ္တုပိတာဒီနမာရင် ဝါ ဟောတိ၊ ကတ္တာရေသု ကတ္တူသု၊ ပိတရေသု ပိတူသု၊ ကတ္တာရေဟိ ကတ္တူဟိ၊ ပိတရေဟိ ပီတူဟီ။}

\sutta{233}{167}{နဇ္ဇာ ယောသွာမ်။}
\vutti{ယောသု နဒိသဒ္ဒဿ အာမ် ဝါ ဟောတိ၊ နဇ္ဇာယော နဒိယော။}

\sutta{234}{168}{ဋိ ကတိမှာ။}
\vutti{ကတိမှာ ဓယာနံ ဋိ ဟောတိ၊ ကတိ တိဋ္ဌန္တိ၊ ကတိ ပဿ။}

\sutta{235}{169}{ဋ ပဉ္စာဒီဟိ စုဒ္ဒသဟိ။}
\vutti{ပဉ္စာဒီဟိ စုဒ္ဒသဟိ သံချာဟိ ယောနံ ဋော ဟောတိ ပဉ္စ၊ ပဉ္စ၊ ဧဝံ ယာဝ အဋ္ဌာရသာ။ ပဉ္စာဒီဟီတိ ကိံ? ဒွေ၊ တယော၊ စတ္တာရော၊ စုဒ္ဓသဟီတိ ကိံ? ဒွေ ဝိသတိယော။}

\sutta{236}{170}{ဥဘဂေါဟိ ဋော။}
\vutti{ဥဘဂေါဟိ ယောနံ ဋော ဟောတိ၊ ဥဘော၊ ဥဘော၊ ဂါဝေါ၊ ဂါဝေါ၊ ကထံ ‘ဣမေကရတ္ထိံ ဥဘယော ဝသာမာ’တိ? ဋောမှိ ယကာရာဂမော။}

\sutta{237}{171}{အာရင်သ္မာ။}
\vutti{အာရင်ဒေသတော ယောနံ ဋော ဟောတိ၊ သခါရော၊ ကတ္တာရော၊ ပိတရော။}

\sutta{238}{172}{ဋောဋေ ဝါ။}
\vutti{အာရဝါဒေသမှာ ယောနံ ဋောဋေ ဝါ ဟောန္တိ ယထာက္ကမံ၊ သခါရော၊ သခါရေ သခါယော၊ ဋောဂ္ဂဟဏံ လာဃဝတ္ထံ။}

\sutta{239}{173}{ဋာ နာသ္မာနံ။}
\vutti{အာရဝါဒေသမှာ နာသ္မာနံ ဋာ ဟောတိ၊ ကတ္တာရာ၊ ကတ္တရာ။ ကူစိ ဝါ ဟောတိ ဗယုလာဓိကာရာ၊ ဧတာဒိသာ သခါရမှာ။}

\sutta{240}{174}{ဋိ သ္မိနော။}
\vutti{အာရဝါဒေသမှာ သ္မိနော ဋိ ဟောတိ၊ ကတ္တရိ၊ ဝိတရိ။}

\sutta{241}{175}{ဒိဝါဒိတော။}
\vutti{ဒိဝါဒီဟိ နာမေဟိ သ္မိနော ဋိ ဟောတိ၊ ဒိဝိ၊ ဘုဝိ။ နိစ္စံ ဝကာရာဂမော။}

\sutta{242}{176}{ရဿာရင်။}
\vutti{သ္မိမှိ အာရော ရဿော ဟောတိ၊ ကတ္တရိ၊ နတ္တရိ။}

\sutta{243}{177}{ပိတာဒီနမနတွာဒီနံ။}
\vutti{နတွာဒိဝဇ္ဇိတာနံ ပိတာဒီနမာရော ရဿော ဟောတိ သဗ္ဗာသု ဝိဘတ္တီသု၊ ပိတရော၊ ပိတရံ၊ အနုတွာဒီနန္တိ ကိံ? နတ္တာရော။}

\sutta{244}{178}{ယုဝါဒီနံ သုဟိသွာနင်။}
\vutti{သုဟိသု ယုဝါဒီနံ အာနင် ဟောတိ၊ ယုဝါနေသု၊ ယုဝါနေဟိ။}

\sutta{245}{179}{နောနာနေသွာ။}
\vutti{ဧသု ယုဝါဒီနမာ ဟောတိ၊ ယုဝါနော၊ ယုဝါနာ၊ ယုဝါနေ။}

\sutta{246}{180}{သ္မာသ္မိံနံ နာနေ။}
\vutti{ယုဝါဒီဟိ သ္မာသ္မိန္နံ နာနေ ဟောန္တိ ယထာက္ကမံ၊ ယုဝါနာ၊ ယုဝါနေ။}

\sutta{247}{181}{ယောနံ နောနေ ဝါ။}
\vutti{ယုဝါဒီဟိ ယောနံ နောနေ ဝါ ဟောန္တိ ယထာက္ကမံ၊ ယုဝါနော၊ ယုဝါနေ၊ ဝါတိ ကိံ? ယုဝေ ပဿ၊ နောဂ္ဂဟဏံ လာဃဝတ္ထံ။}

\sutta{248}{182}{ဣတော-ညတ္ထေ ပုမေ။}
\vutti{အညပဒတ္ထေ ဝတ္တမာနာ ဣကာရန္တတော နာမသ္မာ ယောနံ နောနေ ဝါ ဟောန္တိ ယထာက္ကမံ ပုလ္လိင်္ဂေ၊ တောမရင်္ကုသပါဏိနော၊ တောမရင်္ကုသပါဏိနေ၊ ဝါတွေဝ? တောမရင်္ကုသပါဏယော၊ အညတ္ထေတိ ကိံ? ပါဏယော။}

\sutta{249}{183}{နေ သ္မိနော ကွစိ။}
\vutti{အညပဒတ္ထေ ဝတ္ထမာနာ ဣကာရန္တတော နာမသ္မာ သ္မိနော နေ ဟောတိ ဝါ ကွစိ ပုလ္လိင်္ဂေ၊ ကတညုမှိ စ ပေါသမှိ၊ သီလဝန္တေ အရိယ ဝုတ္တိနေ၊ ဝါတွေဝ? အရိယဝုတ္တိမှိ၊ ပုမေတွေဝ? အရိယဝုတ္တိယာ။}

\sutta{250}{184}{ပုမာ။}
\vutti{ပုမသဒ္ဒတော သ္မိနော ယံ ဝုတ္တံ၊ တံ ဝါ ဟောတိ၊ ပုမာနေ ပုမေ။}

\sutta{251}{185}{နာမှိ။}
\vutti{ပုမဿ နာမှိ ယံ ဝုတ္တံ၊ တံ ဝါ ဟောတိ၊ ပုမာနာ ပုမေန။}

\sutta{252}{186}{သုမှာ စ။}
\vutti{ပုမဿ သုမှိ ယံ ဝုတ္တံ၊ တံ အာ စ ဝါ ဟောတိ၊ ပုမာနေသု၊ ပုမာသု ပုမေသုံ။}

\sutta{253}{187}{ဂဿံ။}
\vutti{ပုမသဒ္ဒတော ဂဿ အံ ဝါ ဟောတိ၊ ဘော ပုမံ ဘော ပုမ၊ ဘော ဣတ္တိပုမံ ဘော ဣတ္ထိပုမ။}

\sutta{254}{188}{သာဿံ-သေ စာနင်။}
\vutti{သာသဒ္ဒဿ အာနင် ဟောတိ အံသေ ဂေ စ၊ သာနံ၊ သာနဿ၊ စဘာ သာန။}

\sutta{255}{189}{ဝတ္တဟာ သနန္နံ နောနာနံ။}
\vutti{ဝတ္တဟာ သနံနံ နောနာနံ ဟောန္တိ ယထာက္ကမံ၊ ဝတ္တဟာနော၊ ဝတ္တဟာနာနံ။}

\sutta{256}{190}{ဗြဟ္မဿု ဝါ။}
\vutti{ဗြဟ္မဿ ဥ ဝါ ဟောတိ သနံသု၊ ဗြဟ္မုနော ဗြဟ္မဿ၊ ဗြဟ္မူနံ ဗြဟ္မာနံ။}

\sutta{257}{191}{နာမှိ။}
\vutti{ဗြဟ္မဿ ဥ ဟောတိ နာမှိ၊ ဗြဟ္မုနာ။}

\sutta{258}{192}{ပုမကမ္မထာမဒ္ဓါနံ ဝါ သသ္မာသု စ။}
\vutti{ပုမာဒိနမု ဟောတိ ဝါ သသ္မာသု နာမှိ စ၊ ပုမုနော ပုမဿ၊ ပုမုနာ ပုမာနာ၊ ပုမုနာ ပုမာနာ၊ ကမ္မုနော ကမ္မဿ၊ ကမ္မုနာ ကမ္မသ္မာ၊ ကမ္မုနာ ကမ္မနာ၊ ထာမုနော ထာမဿ၊ ထာမုနာ ထာမသ္မာ၊ ထာမုနာ ထာမေန၊ အဒ္ဓုနော အဒ္ဓဿ၊ အဒ္ဓုနာ အဒ္ဓသ္မာ၊ အဒ္ဓုနာ အဒ္ဓနာ။}

\sutta{259}{193}{ယုဝါ သဿိနော။}
\vutti{ယုဝါ သဿ ဝါ ဣနော ဟောတိ၊ ယုဝိနော ယုဝဿ။}

\sutta{260}{194}{နော-တ္တာ-တုမာ။}
\vutti{အတ္တာတုမေဟိ သဿ နော ဟောတိ ဝါ၊ အတ္တနော အတ္တဿ၊ အာတုမနော အာတုမဿ။}

\sutta{261}{195}{သုဟိသု နက်။}
\vutti{အတ္တအာတုမာနံ သုဟိသု ဝါ နက ဟောတိ၊ အတ္တနေသု အတ္တေသု အာတုမနေသု အာတုမေသု၊ အတ္တနေဟိ အတ္တေဟိ အာတုမနေဟိ အာတုမေဟိ၊ ကထံ ‘ဝေရိနေသု’တိ? ‘နက’ ဣတိ ယောဂဝိဘာဂါ။}

\sutta{262}{196}{သ္မာဿ နာ ဗြဟ္မာ စ။}
\vutti{ဗြဟ္မာ အတ္တအာတုမေဟိ စ သွာဿ နာ ဟောတိ၊ ဗြဟ္မုနာ၊ အတ္တနာ၊ အာတုမနာ။}

\sutta{263}{197}{ဣမေတာနမေနာ-နွာဒေသေ ဒုတိယာယံ။}
\vutti{ဣမဧတသဒ္ဒါနံ ကထိတာနုကထနဝိသယေ ဒုတိယာယမေနာဒေသော ဟောတိ၊ ဣမံ ဘိက္ခုံ ဝိနယမဇ္ဈာပယ၊ အထော ဧနံ ဓမ္မမဇ္ဈာပယ၊ ဣမေ ဘိက္ခူ ဝိနယမဇ္ဈာပယ၊ အထော ဧနေ ဓမ္မမဇ္ဈာပယ၊ ဧဝမေတဿ စ ယောဇနိယံ။}

\sutta{264}{198}{ကိဿ ကော သဗ္ဗာသု။}
\vutti{သဗ္ဗာသု ဝိဘတ္တိသု ကိဿ ကော ဟောတိ၊ ကော၊ ဧက၊ ကာ၊ ကာယော၊ ကံ၊ ကာနိ၊ ကေနေစ္စာမိ။}

\sutta{265}{199}{ကိ သသ္မိံသု ဝါ-နိတ္ထိယံ။}
\vutti{အနိတ္ထိယံ ကိဿ ကိ ဝါ ဟောတိ သသ္မိံသု၊ ကိဿ ကဿ၊ ကိသ္မိံ ကသ္မိံ၊ အနိတ္ထိယန္တိ ကိံ? ကဿာ၊ ကဿံ။}

\sutta{266}{200}{ကိမံသိသု သဟ နပုံသကေ။}
\vutti{အံသိသု သဟ တေဟိ ကိံသဒ္ဒဿ ကိံ ဟောတိ နပုံသကေ။ ကိံ၊ ကိံ၊ နပုံသကေတိ ကိံ? ကော၊ ကံ။}

\sutta{267}{201}{ဣမဿိဒံ ဝါ။}
\vutti{အံသိသု သဟ တေတိ ဣမဿ ဣဒံ ဟောတိ ဝါ နပုံသကေ၊ ဣဒံ ဣမံ၊ ဣဒံ ဣမံ။}

\sutta{268}{202}{အမုဿာဒုံ။}
\vutti{အံသိသု သဟ တေဟိ အမုဿ အဒုံ ဟောတိ ဝါ နပုံသကေ၊ အဒုံ အမုံ၊ အဒုံ အမုံ။}

\sutta{269}{203}{သုမှာ-မုဿာ-သ္မာ။}
\vutti{အမှဿ အသ္မာ ဟောတိ ဝါ သုမှိ၊ ဘတ္တိရသ္မာသု ယာ တဝ၊ ဝါ တွေဝ? အမှေသု။}

\sutta{270}{204}{နံမှိ တိစတုန္နမိတ္ထိယံ တိဿစတဿာ။}
\vutti{နံမှိ တိစတုန္နံ တိဿစတဿာ ဟောန္တိ ဣတ္ထိယံ ယထာက္ကမံ၊ တိဿန္နံ စတဿန္နံ၊ ဣတ္ထိယန္တိ ကိံ? တိဏ္ဏံ စတုန္နံ။}

\sutta{271}{205}{တိဿော စတဿော ယောမှိ သဝိဘတ္တီနံ။}
\vutti{ဝိဘတ္တိသဟိတာနံ တိစတုန္နံ ယောမှိ တိဿော စတဿော ဟောန္တိ ဣတ္ထိယံ ယထာက္ကမံ၊ တိဿော စတဿော။}

\sutta{272}{206}{တီဏိစတ္တာရိ နပုံသကေ။}
\vutti{ယောမှိ သဝိဘတ္တီနံ တိစတုန္နံ ယထာက္ကမံ တီဏိစတ္တာရိ ဟောန္တိ နပုံသကေ၊ တီဏိ။ စတ္တာရိ။}

\sutta{273}{207}{ပုမေ တယောစတ္တာရော။}
\vutti{ယောမှိ သဝိဘတ္တီနံ တိစတုန္နံ တယောစတ္တာရော ဟောန္တိ ယထာက္ကမံ ပုလ္လိင်္ဂေ၊ တယော၊ စတ္တာရော။}

\sutta{274}{208}{စတုရော ဝါ စတုဿ။}
\vutti{စတုသဒ္ဒဿ သဝိဘတ္တိဿ ယောမှိ စတုရော ဝါ ဟောတိ ပုလ္လိင်္ဂေ၊ စတုရော ဇနာ သံဝိဓာယ၊ ကထံ ‘စတုရော နိမိတ္တေ နာဒ္ဒဿာသိ’န္တိ? လိင်္ဂဝိပလ္လာသာ။}

\sutta{275}{209}{မယ-မသ္မာ-မှာဿ။}
\vutti{ယောသွမှဿ သဝိဘတ္တိဿ မယမသ္မာ ဝါ ဟောန္တိ ယထာက္ကမံ၊ မယံ၊ အသ္မာ၊ အမှေ။}

\sutta{276}{210}{နံ-သေသွ-သ္မာကံ-မမံ။}
\vutti{နံသေသွမုဿ သဝိဘတ္တိဿ အသ္မာကံ မမံ ဟောန္တိ ဝါ ယထာက္ကမံ၊ အသ္မာကံ၊ အမှာကံ၊ မမံ မမ။}

\sutta{277}{211}{သိမှ-ဟံ။}
\vutti{သိမှိ အမှဿ သဝိဘတ္တိဿ အဟံ ဟောတိ၊ အဟံ။}

\sutta{278}{212}{တုမှဿ တုဝံ တွမမှိ စ။}
\vutti{အံမှိ သိမှိ စ တုမှဿ သဝိဘတ္တိဿ တုဝံတွံ ဟောန္တိ ယထာက္ကမံ၊ တုဝံ၊ တွံ။}

\sutta{279}{213}{တယာတယီနံ တွ ဝါ တဿ။}
\vutti{တုမှဿ တယာတယီနံ တကာရဿ တွ ဟောတိ ဝါ၊ တွယာ တယာ၊ တွယိ တယိ။}

\sutta{280}{214}{သ္မာမှိ တွမှာ။}
\vutti{သွာမှိ တုမှဿ သဝိဘတ္တိဿ တွမှာ ဟောတိ ဝါ၊ ပတ္တာ နိဿံ သယံ တွမှာ၊ ဝါ တွေဝ? တွယာ။}

\sutta{281}{215}{န္တန္တူနံ န္တော ယောမှိ ပဌမေ။}
\vutti{ပဌမေ ယောမှိ န္တန္တူနံ သဝိဘတ္တီနံ န္တောဣစ္စာဒေသော ဝါ ဟောတိ၊ ဂစ္ဆန္တော၊ ဂစ္ဆန္တာ၊ ဂုဏဝန္တော ဂုဏဝန္တာ။}

\sutta{282}{216}{တံ နံမှိ။}
\vutti{နံမှိ န္တန္တူနံ သဝိဘတ္ထီနံ တံ ဝါ ဟောတိ၊ ဂစ္ဆတံ ဂစ္ဆန္တာနံ၊ ဂုဏဝတံ ဂုဏဝန္တာနံ။}

\sutta{283}{217}{တောတာတိတာ သသ္မာသ္မိံနာသု။}
\vutti{သာဒီသု န္တန္တူနံ သဝိဘတ္တီနံ တောတာတိတာ ဟောန္တိ ဝါ ယထာက္ကမံ၊ ဂစ္ဆတော ဂစ္ဆန္တဿ၊ ဂုဏဝတော ဂုဏဝန္တဿ၊ ဂစ္ဆတာ ဂစ္ဆန္တမှာ၊ ဂုဏဝတာ ဂုဏဝန္ထမှာ၊ ဂစ္ဆတိ ဂစ္ဆန္တေ၊ ဂုဏဝတိ ဂုဏဝန္တေ၊ ဂစ္ဆတာ ဂစ္ဆန္တေန၊ ဂုဏဝတာ ဂုဏဝန္တေန။}

\sutta{284}{218}{ဋဋာအံ ဂေ။}
\vutti{ဂေ ပရေ န္တန္တူနံ သဝိဘတ္တီနံ ဋဋာအံ ဣစ္စာဒေသာ ဟောန္တိ၊ ဘော ဂစ္ဆ၊ ဘော ဂစ္ဆာ၊ ဘော ဂစ္ဆံ၊ တော ဂုဏဝ၊ ဘော ဂုဏဝါ၊ ဘော ဂုဏဝံ။}

\sutta{285}{219}{ယောမှိ ဒွိန္နံ ဒုဝေ ဒွေ။}
\vutti{ယောမှီ ဒွီဿ သဝိဘတ္တိဿ ဒုဝေဒွေ ဟောန္တိ ပစ္စေကံ၊ ဒုဝေ၊ ဒွေ။}

\sutta{286}{220}{ဒုဝိန္နံ နံမှိ ဝါ။}
\vutti{နံမှိ ဒွိဿ သဝိဘတ္တိဿ ဒုဝိန္နံ ဟောတိ ဝါ၊ ဒုဝိန္နံ၊ ဒွိန္နံ။}

\sutta{287}{221}{ရာဇဿ ရညံ။}
\vutti{နံမှိ ရာဇဿ သဝိဘတ္တိဿ ရညံ ဟောတိ ဝါ၊ ရညံ ရာဇာနံ။}

\sutta{288}{222}{နာသ္မာသု ရညာ။}
\vutti{နာသ္မာသု ရာဇဿ သဝိဘတ္တိဿ ရညာ ဟောတိ၊ ရညာ ကတံ၊ ရညာ နိဿဋံ။}

\sutta{289}{223}{ရညောရညဿရာဇိနော သေ။}
\vutti{သေ ရာဇဿ သဝိဘတ္တိဿ ရညော ရညဿ ရာဇိနော ဟောန္တိ၊ ရညော၊ ရညဿ၊ ရာဇိနော။}

\sutta{290}{224}{သ္မိံမှိ ရညေရာဇိနိ။}
\vutti{သ္မိမှိ ရာဇဿ သဝိဘတ္တိဿ ရညေ ရာဇိနိ ဟောန္တိ၊ ရညေ၊ ရာဇိနိ။}

\sutta{291}{225}{သမာသေ ဝါ။}
\vutti{သမာသဝိသယေ ဧတေ အာဒေသာ ရာဇဿ ဝါ ဟောန္တိ၊ ကာသိရညာ ကာသိရာဇေန၊ ကာသိရညာ ကာသိရာဇသ္မာ၊ ကာသိရညော ကာသိရာဇဿ၊ ကာသိရညေ ကာသိရာဇေ။}

\sutta{292}{226}{သ္မိံမှိ တုမှမှာနံ တယိမယိ။}
\vutti{သ္မိမှိ တုမှအမုသဒ္ဒါနံ သဝိဘတ္တီနံ တယိမယိ ဟောန္တိ ယထာက္ကမံ၊ တယိ၊ မယိ။}

\sutta{293}{227}{အံမှိ တံ မံ တဝံ မမံ။}
\vutti{အံမှိ တုမှအမှသဒ္ဒါနံ သဝိဘတ္တီနံ တံ မံ တဝံ မမံ ဟောန္တိ ယထာက္ကမံ၊ တံ၊ မံ၊ တဝံ၊ မမံ。}

\sutta{294}{228}{နာသ္မာသု တယာမယာ။}
\vutti{နာသ္မာသု တုမှအမှသဒ္ဒါနံ သဝိဘတ္တီနံ တယာမယာ ဟောန္တိ ယထာက္ကမံ၊ တယာ ကတံ၊ မယာ ကတံ၊ တယာ နိဿဋံ၊ မယာ နိဿဋံ။}

\sutta{295}{229}{တဝ မမ တုယှံ မယှံ သေ။}
\vutti{သေ တုမှအမှသဒ္ဒါနံ သဝိဘတ္တီနံ တဝ မမ တုယှံ မယှံ ဟောန္တိ ယထာက္ကမံ၊ တဝ၊ တုယှံ၊ မမ၊ မယှံ။}

\sutta{296}{230}{ငံ-ငါကံ နံမှိ။}
\vutti{နံမှိ တုမှအမှသဒ္ဒါနံ သဝိဘတ္တီနံ ငံငါကံ ဟောန္တိ ပစ္စေကံ၊ တုမှံ၊ တုမှာကံ၊ အမှံ၊ အမှာကံ၊ ယထာသင်္ချမတြ န ဝိဝစ္ဆတေ။}

\sutta{297}{231}{ဒုတိယေ ယောမှိ ဝါ။}
\vutti{တုမှအမှသဒ္ဒါနံ သဝိဘတ္တီနံ ပစ္စေကံ ငံငါကံ ဝါ ဟောန္တိ ယောမှိ ဒုတိယေ၊ တုမှံ၊ တုမှာကံ၊ တုမှေ၊ အမှံ၊ အမှာကံ၊ အမှေ။}

\sutta{298}{232}{အပါဒါဒေါ ပဒတေကဝါကျေ။}
\vutti{ဣဒမဓိကတံ ဝေဒိတဗ္ဗံ။ ပဇ္ဇတေ-နေနတ္ထောတိ ပဒံ-သျာဒျန္တံ တျာဒျန္တံ စ၊ ပဒသမူဟော ဝါကျံ။}

\sutta{299}{233}{ယောနံဟိသွ-ပဉ္စမျာ ဝေါ-နော။}
\vutti{အပဉ္စမိယာ ယောနံဟိသွပါဒါဒေါ ဝတ္တမာနာနံ ပဒသ္မာ ပရေသံ ဧကဝါကျေ ဌိတာနံ တုမှာမှသဒ္ဒါနံ သဝိဘတ္တီနံ ဝေါနော ဟောန္တိ ဝါ ယထာက္ကမံ၊ တိဋ္ဌထ ဝေါ၊ တိဋ္ဌထ တုမှေ၊ တိဋ္ဌာမ နော၊ တိဋ္ဌာမ မယံ၊ ပဿတိ ဝေါ၊ ပဿတိ တုမှေ၊ ပဿတိ နော၊ ပဿတိ အမှေ၊ ဒီယတေ ဝေါ၊ ဒီယတေ တုမှံ၊ ဒီယတေ နော၊ ဒီယတေ အမှံ၊ ဓနံ ဝေါ၊ ဓနံ တုမှံ၊ ဓနံ နော ဓနံ အမှံ၊ ကတံ ဝေါ၊ ကတံ တုမှေဟိ၊ ကတံ နော၊ ကတံ အမှေဟိ၊ အပဉ္စမျာတိ ကိံ? နိဿဋံ တုမှေဟိ၊ နိဿဋံ အမှေဟိ၊ အပါဒါဒေါတွေဝ? ‘ဗလဉ္စ ဘိက္ခူနမနုပ္ပဒိန္နံ၊ တုမှေဟိ ပုညံ ပသုတံ အနပ္ပကံ’၊ ပဒတောတွေဝ? တုမှေ တိဋ္ဌထ၊ ဧကဝါကျေတွေဝ? ဒေဝဒတ္တော တိဋ္ဌတိ ဂါမေ၊ တုမှေ တိဋ္ဌထ နဂရေ၊ သဝိဘတ္တီနံတွေဝ? အရဟတိ ဓမ္မော တုမှာဒိသာနံ၊ အရဟတိ ဓမ္မော အမှာဒိသာနံ။}

\sutta{300}{234}{တေမေ နာသေ။}
\vutti{နာမှိ သေ စ အပါဒါဒေါ ဝတ္တမာနာနံ ပဒသ္မာ ပရေသံ ဧကဝါကျေ ဌိတာနံ တုမှာမှသဒ္ဒါနံ သဝိဘတ္တီနံ တေမေ ဝါ ဟောန္တိ ယထာက္ကမံ၊ ကတံ တေ၊ ကတံ တယာ၊ ကတံ မေ၊ ကတံ မယာ၊ ဒီယတေ တေ၊ ဒီယတေ တဝ ဒီယတေ မေ၊ ဒီယတေ မမ၊ ဓနံ တေ၊ ဓနံ တဝ၊ ဓနံ မေ၊ ဓနံ မမ။}

\sutta{301}{235}{အနွာဒေသေ။}
\vutti{ကထိတာနုကထနဝိသယေ တုမှအမှ-သဒ္ဒါနမာဒေသာ နိစ္စံ ဘဝန္တိ ပုနဗ္ဗိဓာနာ၊ ဂါမော တုမှံ ပရိဂ္ဂဟော၊ အထော ဇနပဒေါ ဝေါ ပရိဂ္ဂဟော။}

\sutta{302}{236}{သပုဗ္ဗာ ပဌမန္တာ ဝါ။}
\vutti{ဝိဇ္ဇမာနပုဗ္ဗသ္မာ ပဌမန္တာ ပရေသံ တုမှအမှသဒ္ဒါနမာဒေသာ ဝါ ဟောန္တိ အနွာဒေသေပိ၊ ဂါမေ ပဋော တုမှာကံ၊ အထော နဂရေ ကမ္ဗလော ဝေါ၊ အထော နဂရေ ကမ္ဗလော တုမှာကံ၊ သပုဗ္ဗာတိ ကိံ? ပဋော တုမှာကံ၊ အထော ကမ္ဗလော ဝေါ၊ ပဌမန္တာတိ ကိ? ပဋော နာဂရေ တုမှာကံ၊ အထော ကမ္ဗလော ဂါမေ ဝေါ။}

\sutta{303}{237}{န စ-ဝါ-ဟ-ဟေ-ဝယောဂေ။}
\vutti{စာဒီဟိ ယောဂေ တုမှအမှသဒ္ဒါနမာဒေသာ န ဟောန္တိ၊ ဂါမော တဝ စ ပရိဂ္ဂဟော၊ မမ စ ပရိဂ္ဂဟော၊ ဂါမော တဝ ဝါ ပရိဂ္ဂဟော၊ မမ ဝါ ပရိဂ္ဂဟော၊ ဂါမော တဝ ဟ ပရိဂ္ဂဟော၊ မမ ဟ ပရိဂ္ဂဟော၊ ဂါမော တဝါဟ ပရိဂ္ဂဟော၊ မမာဟ ပရိဂ္ဂဟော၊ ဂါမော တဝေဝ ပရိဂ္ဂဟော၊ မမေဝ ပရိဂ္ဂဟော၊ ဧဝံ သဗ္ဗတ္ထ ဥဒါဟရိတဗ္ဗံ၊ ယောဂေတိ ကိံ? ဂါမော စ တေ ပရိဂ္ဂဟော၊ နဂရဉ္စ မေ ပရိဂ္ဂဟော။}

\sutta{304}{238}{ဒဿနတ္ထေ-နာ-လောစနေ။}
\vutti{ဒဿနတ္ထေသု အာလောစနဝဇ္ဇိတေသု ပယုဇ္ဇမာနေသု တုမှအမှသဒ္ဒါနမာဒေသာ န ဟောန္တိ၊ ဂါမော တုမှေ ဥဒ္ဒိဿာဂတော၊ ဂါမော အမှေ ဥဒ္ဒိဿာဂတော၊ အနာလောစနေတိ ကိံ? ဂါမော ဝေါ အာလောစေတိ၊ ဂါမော နော အာလောစေတိ။}

\sutta{305}{239}{အာမန္တဏံ ပုဗ္ဗမသန္တံဝ။}
\vutti{အာမန္တဏံ ပုဗ္ဗမဝိဇ္ဇမာနံ ဝိယ ဟောတိ တုမှာမှသဒ္ဒါနမာဒေသဝိသယေ၊ ဒေဝဒတ္တ တဝ ပရိဂ္ဂဟော၊ အာမန္တဏန္တိ ကိံ? ကမ္ဗလော တေ ပရိဂ္ဂဟော၊ ပုဗ္ဗမိတိ ကိံ? ’မယေတံ သဗ္ဗမက္ခာတံ၊ တုမှာကံ ဒွိဇပုင်္ဂဝါ ၊ ပရဿ ဟိ အဝိဇ္ဇမာနတ္တေ ‘အပါဒါဒေါ’တိ ပဋိသေဓော န သိယာ။ ဣဝါတိ ကိံ? သဝနံ ယထာ သိယာ။}

\sutta{306}{240}{န သာမညဝစနမေကတ္ထေ။}
\vutti{သမာနာဓိကရဏေ ပရတော သာမညဝစနမာမန္တဏမသန္တံ ဝိယ န ဟောတိ၊ မာဏဝက ဇဋိလက တေ ပရိဂ္ဂဟော။ ပရဿာဝိဇ္ဇမာနတ္တေပိ ပုဗ္ဗရူပမုပါဒါယာဒေသော ဟောတိ၊ သာမညဝစနန္တိ ကိံ? ဒေဝဒတ္တ မာဏဝက တဝ ပရိဂ္ဂဟော၊ ဧကတ္ထေတိ ကိံ? ဒေဝဒတ္တ ယညဒတ္တ တုမှံ ပရိဂ္ဂဟော။}

\sutta{307}{241}{ဗဟူသု ဝါ။}
\vutti{ဗဟူသု ဝတ္တမာနမာမန္တဏံ သာမညဝစနမေကတ္ထေ အဝိဇ္ဇမာနံ ဝိယ ဝါ န ဟောတိ၊ ဗြာဟ္မဏာ ဂုဏဝန္တော တုမှာကံ ပရိဂ္ဂဟော၊ ဗြာဟ္မဏာ ဂုဏဝန္တော ဝေါ ပရိဂ္ဂဟော။}

\begin{jieshu}
    ဣတိ မောဂ္ဂလ္လာနေ ဗျာကရဏေ ဝုတ္တိယံ 
    
    သျာဒိကဏ္ဍော ဒုတိယော။
\end{jieshu}